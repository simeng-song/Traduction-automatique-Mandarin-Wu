张先生，搿是啥人啊？我好像从来呒没看见过歇？
搿是我朋友。伊是张格里，是外商代理。
认得侬老开心个，一回生，两回熟。
侬贵姓？阿拉好像勿认得伐？
我叫王阿毛，三横王，侬叫啥名字啊？
哦，我姓王，叫王建军，刚刚搬过来。
帮侬介绍我个朋友，毛阿敏，唱歌唱得老有名气个。
侬好，碰到侬邪气开心。交关辰光呒没碰到侬了。
我老好个，侬呢？好伐？迭抢忙伐？
我也老好个。谢谢侬关心。
侬搿腔哪能？侬搿腔辣嗨忙啥事体？
侪好伐？侬到底辣嗨忙啥？
侬面色勿大好，侬要保重自家，勿要忒吃力。
侪蛮好，侬放一百只心。
屋里向人侪身体好伐?
侬身体哪能？毛病好了伐？
我老好个！侬千万覅担心
一般性，谈勿上好也谈勿上勿好。就是搿恁介了，还能哪恁？做人要求也勿好忒高，侬讲是伐？
老勿好个，真个是一塌糊涂，一日到夜往医院里跑？要拿医院当屋里快了。
侬呢，讲老实闲话，我一直老牵记侬个，勿晓得侬过了好伐？
我日脚老好过个，上班勿吃力，家务末请了保姆，葛唠我迭歇身体状况好交关了。
谢谢侬个关心，侬介忙，还心里想着阿拉，阿拉老感动个。
㑚阿爸呒妈呢，伊拉好伐？应该侪退休了伐？
伊拉侪蛮好，老好个！谢谢侬还想得到关心我阿爸姆妈。
小人好伐？应该读高中了对伐？
马马虎虎，勿是老好。只好讲还过得过去。
搿歇伊辣嗨准备高考，忙得了一塌糊涂。
长远呒没碰到侬屋里向个人了，代我帮㑚屋里向问好。
迭腔工作哪能？侬是做啥个生活个？
我是机修工，工作老忙个，外加还要自学英文，否则说明书看勿懂。
侬辣嗨阿里只公司做生活？离搿搭远伐？
侬上海闲话讲得老好个？侬辣嗨啊里搭学个啊？
侬辣嗨啊里读个大学啊？
辰光勿早了，阿拉要去做生活了。
我是上海个，到搿搭来出差。
搿歇辣嗨一个幼儿园做老师。
侬勿是上海来个啊？葛末我搞错脱了唠？侬到底啊里搭个啊？
侬现在做啥个？还辣辣做老师？
哦，我还是个学生睐，我辣盖上海上大学。搿歇辣辣放暑假。
读书蛮辛苦个，学习难伐？要注意身体。
读书便当来兮，一眼也勿难，我学习老好个。
有啥好事体要讲拨阿拉听伐？
呒没啥特别个事体好讲个，一日三顿饭，老样子。
侬搿人老好个，见多识广，帮侬讲闲话老开心个。
侬搿人好是好个，别过闲话忒多，人家会嫌鄙侬忒啰嗦。
好来，侬覅辣盖搿搭出洋相了，退灶司勿啦。
我发觉侬老拎勿清个，明明叫人家是想帮侬忙，侬还冲人家，人家真个叫是：阿王炒年糕，吃力勿讨好。
侬辣嗨搭仔阿拉淘浆糊。
侬拗造型唠！
伊看看滑稽戏，茄茄山胡，日脚到蛮好过个。
伊日脚过得老适意个，伊属于会得享福个。
伊胖嘟嘟个，面孔长得的粒滚圆。
侬年纪轻轻，老三老四。
先要乘44路两站，再转地铁一号线，可以到了。
葛是路蛮远个，阿拉叫差头去算了。
谢谢侬搿搭是啥地方？
勿好意思搿条路是啥路？我刚来上海，一眼方向也呒没。
请问侬和平饭店离搿搭远伐？两只脚走得到伐？
对勿起，到南京东路哪能走近一点？
我搿歇个位置辣地图高头阿里搭？谢谢侬帮我指一指好伐？
阿里个方向是朝南？
阿里个方向是朝北？
一直朝前走对伐？
谢谢侬帮我搿张纸头浪向画则草图。
请问搿搭附近有厕所伐？
94路朝襄阳北路方向开个公交车阿里乘？
126路朝新开河方向开个电车拉阿里乘？
侬个地址讲拨我听好伐？
我辣辣淮海路850号602室，霞飞弄侬晓得伐？就辣辣霞飞弄隔壁。
对勿起，850号辣盖啥地方？
笔直往里走，辣盖弄堂着着里向头。
谢谢侬帮我指点一下。
搿条弄堂笔直跑跑到底，右手倒数第二间房子就是。
跑到搿面一条小弄堂左转转弯，然后一直跑到底就到了。
辣辣第二排房子个第三家，门口贴有军人家属个就是。
谢谢侬中山北路五十两号辣辣阿里搭？走路走得到伐？还是讲一定要乘车子啊？
笔直往前头走，到路口朝右转弯走到第二条弄堂就是了。
请问到大世界去哪能走？走过去大概要多少辰光啊？
侬一直朝前头走，过了红绿灯就到了，门口有牌子个，一看就看到。
葛末去人民广场哪能介走法？
此地是南京路、西藏路口，侬从搿搭过去到埃面，穿过第二条横马路，再往前走过去眼就到了。
哪能介远个？七转八弯个，人也转糊涂脱了。
啥人讲个？从搿搭到埃面老近个？就500米横里，走走一歇歇。
埃面有只书报亭，搿面有爿超市，侬看得到伐？
侬到搿搭转弯角子浪去乘地铁。
侬现在到啊里搭去啊？要是呒没地方去就到我屋里去。我一家头老厌气个，侬来了闹忙。
我想去寻徐峥，我交关辰光呒没碰到伊了，去望望伊，看伊有啥要帮忙伐？
我想帮伊一道去世纪公园，辣嗨里向租一辆脚踏车踏踏。
好个呀，脱我想到一道去了，明朝阿拉一道去。
忒好了，葛末阿拉辣盖啥地方碰头啊？可能要早一眼。
明朝早浪向8点半钟， 阿拉辣盖学堂门口头。
让孙俪也去，侬帮伊讲一声，好伐？去勿去是伊个事体，阿拉一定要叫伊一声。
好个，我一定帮伊讲，侬放心，迭个事体就交拨我了。
请问，老卵辣盖伐？上海戏剧学院派人来寻伊。
伊勿辣盖，伊出去了。要老晏转来。有啥事体侬明朝来寻伊。
伊去啊里搭了？可以告诉我伊个手机号码伐？我有急事体。
可能辣盖人民广场，伊跑步个辰光伊勿会接手机个，更覅讲是陌生电话睐。
阿拉去人民广场看看叫，讲勿定运道好还碰到伊呢？
寻伊做啥？伊真个老忙个，难板有辰光休息一歇歇，阿拉还是侪勿要去打搅伊好伐？
我本来要请伊陪我去荡荡马路，侬搿恁讲么搿就算了，就让伊好好叫休息休息伐，还是侬想得周到。
侬觉着哪能？要是侬同意个闲话，我就拿事体关照下去了。
一句闲话，就迭恁定好了。
还有别个事体伐？要是呒没别个事体我就去做生活去了。阿拉明朝会。
哦哟，我念头上来了，勿晓得我好辣嗨搿搭吃香烟伐？
当然勿来三，绝对勿可以。侬呆想想看，搿搭是公共场所，又有介许多老人小人。
我手机呒没电了，我想借侬只手机打打电话来三伐？
一句闲话！侬打好了，勿搭界个，尽管打。
侬搿只手机看上去倒是蛮嗲个，好看看叫伐？要是好用我也去买一只。
今朝碰到赤佬了，介晏了伊哪能还呒没回来？事先伊也呒没打过招呼。
埃面搭离搿搭多少远啊？伊哪恁过脱介许多辰光还没到啊？伊难道是靠两只脚走过来个？！
侬辣嗨阿里只公司做生活？离搿搭远伐？
侬上海闲话讲得老好个？侬辣嗨阿里搭学个啊？
侬辣嗨阿里读个大学啊？
辰光勿早了，阿拉要去做生活了。
老谢谢侬帮忙个，要是呒没侬帮忙，阿拉真个勿晓得哪恁办好。
搿趟侬帮了我记大忙了，要勿是侬来帮忙我肯定是一眼戏唱也呒没了。
勿怪哪能，侪要谢谢侬个，侬帮阿拉大忙了。
侬放心，侬个事体，就是阿拉个事体，阿拉一定尽心尽力。
谢谢侬个殷勤款待，阿拉邪气激动，迭个夜到阿拉过得邪气开心。
侬个办法脱灵光了，侬真个老聪明个，谢谢侬。
侬介客气做啥？小事体一桩。
侬覅谢我个，我只是做好我个本职工作。侬要谢就谢谢阿拉领导。
搿个是啥物事？
搿个是DVD。
搿个是侬个DVD？
勿是个，是我儿子个DVD。
搿眼是啥人个书？
搿眼是阿拉个书。
埃面一眼勿是㑚个书？
埃面个书是伊拉个。
搿本书一直是伊用个伐？
呒没噢，一直我拉用。
搿张CD是我个。
埃张CD是阿拉儿子个。
门口头有个人。
书架高头侪是书。
马路斜对过有一家便利店。
一家便利店垃拉马路斜对过。
侬屋里有书伐？
有个。
有几化？
有交关。
搿本新书侬有伐？
搿本书我呒没。
侬要啥个饮料？
侬欢喜吃点啥？
侬可以拨我一点奶油五香豆。
侬喜欢阿里一块？搿块还是埃块？
呒没关系，随便阿里一块。
还要一眼眼。
阿里一只侬欢喜一眼？
我一只也勿要。
我要告张先生、李先生谈谈。
伊拉两位现在忙勿过，勿想帮侬谈。
吃点点心侬看好伐 ？
侬如果高兴，就吃一点伐。
搿能个沙发我勿想买。
搿桩事体伊告我讲个。
埃面点报纸末，侬告伊送得去。
再好一眼个，像搿能样子个，侬要伐？
侬钞票或者信用卡带来伐？
我去拿老王寻得来。
伊拿搿能介难做个生活掼拨我。
我六扇窗侪关上了。
大家电风扇吹吹。
地浪向拿扫帚扫一扫。
架子高头灰尘揩一揩。
旧杂志卖光了。
一块圆台玻璃敲碎脱了。
台子脚拨伊装牢了。
侬衣裳㫰出来！
衣裳㫰出去了。
唱只歌拨大家听好伐？
好个。唱只啥？
我只歌唱得好勿好？
蛮好，勿推扳。
侬看两张照片里阿里张好？
我想是搿张好。
搿个物事侬个是伐 ？
是我个，勿是伊个。
搿桩事体侬晓得伐？
哪能勿晓得呢？
我为啥一定要晓得呢？
侬勿关心咾勿晓得。
我老欢喜侬个。
我就是吃侬。
伊做个事体侬赞成个伐？
我当然同意个。
侬答应勿啦？
勿答应，我从来呒没答应过。
伊考寄托侬晓得勿啦？
我勿大清爽。
海滩高头侬到底高兴去伐？
侬勿预备去，阿是？
要我做保姆，我勿情愿做。
我作兴勿会反对伊去。
侬哪能动也勿动？
啥人睬伊！我睬也勿要睬伊！
快一点好伐！
急啥啦急！
侬哪能搿能要紧啦！
侬哪能介慢个啦！
为啥勿听我个言话？
哪能做法哪能勿告诉我听？
侬啥事体要骂人家？
啥体勿早点讲！
叫侬去为啥咾勿去？
为来为去侪为了侬咾勿去！
侬搿排人推扳勿啦！
侬素质高一点好伐 ！
我真真勿好意思！
我呒没听见咾。
我做得实在忒搭浆。
实在是抱歉，真对侬勿起！
门开一开！
搿条阴沟通好伊！
一封信脱我寄脱伊！
龌龊衣裳去汏汏伊！
侬去叫伊来。
我带㑚去。
跟我来！
快点去！慢吞吞、木笃笃做啥！
等等我，慢慢叫！
喏，拨侬！
请朝前一步。
走过去一眼！
走呀！大家走起来！
轻轻叫放！
静一点好伐！
我辰光也来勿及唻，侬快点好勿啦！
排好队，勿要插队！
勿好去瞎碰个！
侬勿要来捣蛋好勿啦！
侬勿要瞎讲！
我平常醒得特别早。
我欢喜睏懒觉。
我每天六点钟起床。
我要睏到八点半刚刚起来。
我穿好衣裳以后就吃早饭。
我辰光来大勿及咾，只好出门买大饼油条。
我可以笃笃定定吃牛奶面包鸡蛋，或者泡饭酱菜。
我每日早晨八点钟离开屋里，九点钟开始工作。
从上半日一直做到夜快头。
中浪向十二点左右，到阿拉单位饭厅去吃中饭。
阿拉常常做到下半天一点钟，盒饭是送上来个。
做好生活一般五点半回到屋里吃夜饭。
夜头夜报翻翻，电视看看，汏个浴末睏觉。
我夜里向总归出去，朋友一道白相相。
回来再上上网，发发伊妹儿，弄到十一点钟再睏觉。
侬现在垃拉做啥？
我垃拉打电脑。
侬个朋友近来拉海忙点啥？
伊一直垃海做生意。
目前我呒没拉做啥个事体。
侬个朋友哪能还呒没来？
侬看，伊垃拉来了。
天一日日拉海冷下来了。
伊慢慢叫垃拉赶上去。
伊垃拉要上进了。
侬勿要垃拉假痴假呆！
侬垃盖等啥人啊？
我勿等啥个人。
整个上半天，我侪拉海忙打字。
昨日我拉打电话来个辰光，侬垃拉做啥？
搿套房子是阿拉囡儿帮女婿蹲个。
㑚看，窗开垃拉，厨房间门也呒没关！
伊拉匆匆忙忙去看足球赛，屋里物事侪摊拉海。
菜切好拉海，勿晓得啥个辰光来烧。
小菜摊了一台子，吃剩拉海个肉汤侪呒没收好。
㑚看，伊拉书房里倒收作得清清爽爽拉海。
写字台高头一叠专业书里混拉海几本卡通书。
墙头高头几张古色古香个字画像煞有介事挂拉海。
正房里向家生倒勿推扳拉海！
一套红木家生要十几万洋钿拉海！
辰光还早拉海唻，大家坐下来嘎嘎山河伐。
茶壶里再冲点水拉海。
阿拉坐拉海看看电视。
喏，足球踢得正好紧张拉海。
要等伊踢完是，有一歇拉海唻！
阿拉要回去唻，侬托阿拉个事体一定留心拉海。
侬饭吃过了伐？
我还呒没吃过。
侬今朝下去锻炼过伐？
我已经长远呒没去锻炼了。
侬生鱼片吃过歇伐 ？
我拉两年前吃过一趟。
我买了小菜，烧好了饭，等我儿子来吃饭。
已经等了半个钟头了。
我还请了钟点工帮忙打扫好了房间。
侬看，台子高头还摆了一叠校样。
到现在我又打好了两篇稿子。
等天好了，我要拿稿子送到出版社去。
我儿子跟小王买碟片去了。
伊去买了两趟呒没买到。
我看伊是，吃了睏，睏了吃，打打游戏，懒是懒得来！
天亮快了，我要动身了。
水开快唻，泡杯茶吃了再走。
辰光要到快了，侬哪能还捱发捱发。
我要到超市去，熟泡面啊，酒酿圆子啊，一样一样买回来。
昨日我要出门快个辰光，伊倒一摇一摇个来了。
伊拉上半日来坐了坐，讲下半日就要离开上海。
我想去买只优盘，侬得我一道去好伐？
我个儿子大了希望做医生。
如果我搿眼生活可以做光，我要拉礼拜一到南京去。
假使我告诉侬，大家勿要走来走去，侬有意见伐？
一旦我有可能，我就要跳槽。
参加派对个言话，侬会穿阿里件衣裳？
今朝穿了搿件红兮兮个衬衫，我跑得出去伐 ？
作兴伊勿回去过春节。
阿拉大概去个，不过要看天气哪能再决定。
小姐，我想买一件西装，样子好一眼个。
搿搭一排侪是进口面料欧版个西装。
搿只颜色比伊只稍为深一眼。
侬看搿两件做工要比埃面要考究。
我看侬着稍为淡一点个颜色更加好。
我比侬长一点点，比搿个尺码大一点个有勿有？
旁边一排衣裳告搿搭个衣裳呒没啥两样。
深藏青阿是及勿上黑颜色好看？
搿搭个衬衫呒没伊面个挺刮。
侬看埃面一件要好一点伐 ？
搿条领带颜色跳一点，跟搿件西装比较配。
搿眼西装脱埃面眼一样，全部打九折。
先生小姐，㑚要买点啥个首饰？
让阿拉先看看再讲。
现在铂金首饰邪气热门。
小姐已经有一只戒指，要勿要配条铂金项链？
好个。㑚搭有几种款式，拨我看看叫。
侬看我搿搭一排生有十二条，侪老灵个。
还有埃面柜台里向也有交关垃海。
我看搿条倒蛮大方。
先生眼光真好，阿要试试戴戴看？
侬看呀，瞎嗲！
我觉着价钿忒贵，再讲呒没啥特别好看……
要末阿拉到别个地方再去看看。
欢迎光临，小姐今朝头发要剪一剪还是烫一烫？
搿搭烫发有游离子烫、负离子烫、直板烫、钢丝烫、玉米须烫。
用勿着，汏一汏、吹一吹就可以了。
侬要干汏呢湿汏啊？
干汏好了。
谢谢光临，现在人多，请侬坐下来等一等。
㑚搿搭生意顶好，介闹猛！
侬剃头发要剃得长点还是短点？
照老样子好了，稍为短一点。
修面修伐 ？
修面侬要修修清爽。
搿搭小区绿地面积有多少？
占建筑总面积百分之几？
公共设施有眼啥？
小区旁边出行方便伐？
煤气勿一定要独用，但是卫生要独用个。
我最好要多层房个三四层楼。
是勿是装修好个？
煤气热水器、洗衣机、空调有勿有？
租金哪能算？水电煤哪能交？
小姐，今朝夜到有勿有空房间？
有个，先生侬有几位？
两个，阿拉住标房好了，几钿一夜？
此地是三星级宾馆，三百块一夜。
阿拉要住三夜天。
拨侬三楼三零五房间好伐？
好个。房间里长途电话可以直拨个伐？
房间里只好拨市内，长途可以到总台来打。
随便问一声，餐厅夜里几点钟开饭？
先生，请侬出示护照或者身份证，让我登记一下。
126路公共汽车站头，到外滩去，拉啥地方？
搿部车子到静安寺去伐？
到了常熟路站，请侬叫一声我。
我已经刷过卡了。
我坐过站了，哪能办？
搿部是区间车，到梅陇新村要调头。
下面一站是啥地方？
“ 美丽园 ” 站头到了伐 ？
还有两站下去。
对勿起，让一让我下车。
介夜了，还坐啥个公交车！叫的士伐 。
勿要等唻，我来拉一部差头。
阿拉要到虹桥路延安西路口。
要勿要上高架走？
随便哪能走，哪能快就哪能开！
葛末就上高架走。
喔唷，碰着塞车，急煞人了！
就搿搭停车好唻。
侬是拉卡还是付现金？
发票拿好，物事勿要忘记拉车子高头。
今朝夜到去广州个火车票还有伐？
“直快 ”车票呒没了，“特快 ”还有。
告我定一张“特快”车票。
侬要硬座还是卧铺？
软卧票还有伐？
让我看一看，对勿起，只有硬卧票了。
从上海乘到郑州要几个钟头？
火车搿班几点钟开？
乘搿部火车，走几号通道？
搿个阿是开到北京去个火车？
搿部火车拉昆山站头停车伐？
买火车预定票个窗口垃拉阿里？
我想买一张乘到上海个单程机票。
3月30号个班机全部客满。
几件随机行李要过一过磅。
侬香烟吃勿吃个？
侬吃面条还是吃饭？喝橙汁还是喝咖啡？
大家个行李侪拿齐了伐？
还缺一只箱子。
请问㑚几位是美国贸易代表团个伐 ？
㑚一路浪向疲劳了伐 ？
一点也勿吃力，谢谢先生来接阿拉。
